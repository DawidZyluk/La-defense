# Założenia metodologii SCRUM 

<p align="center"><img src="scrum.jpg" style="height: 352px;"/></p>

<p align="center">
  <b>Diagram metodologii SCRUM</b> <a href="https://agile247.pl/scrum/"><sup>[1]</sup></a>
</p>

**SCRUM** - to zwinna metodyka zarządzania projektem, często stosowana w obszarze rozwoju oprogramowania. Projekty są realizowane w krótkich cyklach czasowych zwanych sprintami, zwykle trwającymi od 1 do 4 tygodni. Zadania są dekomponowane na mniejsze części, które są bardziej zrozumiałe i łatwiejsze do zrealizowania w jednym sprincie. SCRUM kładzie duży nacisk na inspekcję dostarczanych rezultatów i procesów, a następnie dostosowanie działań do uzyskanych informacji. Na koniec każdego sprintu dostarczane jest nowe, działające oprogramowanie. Po zakończeniu jednego sprintu zaczyna się kolejny, a proces iteracyjny powtarza się. To pozwala na ciągłe dostarczanie wartości i adaptację do zmieniających się warunków.

### Podmioty wchodzące w skład:

- **Product Owner** - Product Owner jest kluczowym decydentem i reprezentantem interesów klientów oraz użytkowników w zespole Scrumowym. To osoba odpowiedzialna za definiowanie celów produktu, zarządzanie backlogiem produktu i skupianie się na dostarczaniu najwyższej wartości biznesowej.

- **Scrum Master** - Scrum Master jest liderem, mentor i strażnikiem zasad Scruma. Jego rolą jest wspieranie zespołu Scrumowego w przestrzeganiu procesu oraz usuwanie wszelkich przeszkód stojących na drodze do efektywności i dostarczania wartości.

- **Development Team** - Development Team to grupa profesjonalistów, odpowiedzialnych za dostarczanie produktu zgodnie z oczekiwaniami i wymaganiami. Są to programiści, projektanci, testerzy i inne role niezbędne do stworzenia wartościowego produktu.


### 1. **Product Backlog:**

- Product Owner zarządza Product Backlogiem, który jest listą wszystkich funkcji, zadań lub wymagań dotyczących projektu. Elementy Product Backlogu są priorytetowane zgodnie z wartością biznesową.

### 2. **Sprint Planning Meeting:**

- Na początku każdego sprintu odbywa się spotkanie planowania, podczas którego zespół wybiera zadania z Product Backlogu, które zamierza zrealizować w danym sprincie.

### 3. **Sprint Backlog**:
-  plan pracy na czas trwania jednego sprintu. Zestaw konkretnych zadań, funkcji i usprawnień wybranych z backlogu produktu i skierowanych do zespołu Scrumowego na określony okres, zazwyczaj trwający od 1 do 4 tygodni.

### 4. **Daily Scrum:**

- Codzienne spotkania zespołu, zwane Daily Scrum, pozwalają na synchronizację prac, identyfikację ewentualnych problemów oraz planowanie działań na najbliższy okres.

### 5. **Sprint Review:**

- Po zakończeniu sprintu odbywa się spotkanie zwane Sprint Review, podczas którego zespół prezentuje dostarczone funkcje, a interesariusze oceniają rezultaty.

### 6. **Retrospektywa Sprintu:**

- Spotkanie retrospektywne odbywa się po Sprint Review i służy do analizy przebiegu sprintu, zidentyfikowania mocnych stron i obszarów do poprawy.



